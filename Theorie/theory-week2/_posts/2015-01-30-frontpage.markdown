---
layout: null
title:  "De juiste belichting"
type: "image"
src: "Portret_4.jpg"
permalink: home
---

**P**

Als je de P-stand kiest, hoef je zelf niet na te denken over je camera-instellingen. De camera meet het aanwezige licht en zoekt er eerst een voldoende snelle sluitertijd bij om een bewogen foto te voorkomen. Vervolgens kiest de camera daar een diafragma bij, dat samen met de sluitertijd een goed belichte foto oplevert.

Zowel in lichte als in meer donkere omstandigheden levert de P-stand eenvoudig en snel bijna altijd een goede belichting op.
 Let op. Je moet de ISO-waarde wel zelf instellen.


**Tv**

Als je Tv kiest, moet je zelf de sluitertijd instellen. De camera zoekt het juiste diafragma erbij. Deze combinatie levert in de meeste gevallen een goed belichte foto op die past bij de helderheid van het gefotografeerde object. Je gebruikt Tv als je volledige controle over de sluitertijd wilt hebben.

Je kiest voor een korte sluitertijd om een actie of bewegend onderwerp te bevriezen, ofwel scherp op je foto te krijgen.  Je kiest voor een lange sluitertijd om het tegenovergestelde, bewegingsonscherpte, te creÃ«ren. Het gefotografeerde onderwerp maakt dan de indruk in beweging te zijn.

Let op. Je moet de ISO-waarde wel zelf instellen.