---
layout: null
title:  "Fotograferen van bewegende onderwerpen"
type: "image"
src: "Rennen_3.png"
permalink: home
tags: week3
---

**Pannen**

Met de pan-techniek wordt het meebewegen van de camera ofwel het volgen van een bewegend onderwerp aangeduid. Je gebruikt een relatief lange sluitertijd en beweegt tegelijkertijd de camera met het onderwerp mee. Je krijgt hiermee het bewegende onderwerp scherp op de foto en bewegingsonscherpte in de achtergrond.


Hoe doe je dit precies?

* Je kiest een sluitertijd lager dan 1/125 seconde.
* Je richt de camera op het bewegende onderwerp.
* Je drukt de ontspanknop in en houdt het onderwerp in de zoeker  gedurende de tijd dat de sluiter geopend is.


De duur van de opname moet lang genoeg zijn om de achtergrond te vervagen als gevolg van de beweging van de camera. Zolang de sluiter open is, blijf je je onderwerp nauwkeurig volgen.